# ภาษาเครื่อง (machine language)
คือ ภาษาที่มีระดับต่ำที่สุด เครื่องคอมพิวเตอร์เข้าใจและสามารถอ่านได้ในทันที การเขียนคำสั่งจะเขียนแทนข้อมูลด้วยเลขฐานสองทั้งหมด
ยกตัวอย่าง เช่น 0010 0000 โหลดข้อมูลจากหน่วยความจำ, 0100 0000 ดำเนินการบวกข้อมูล และ 0011 0000 เก็บข้อมูลลงในหน่วยความจำ
- ข้อดี คือเราสามารถเขียนสั่งงานคอมพิวเตอร์ได้อย่างรวดเร็ว เพราะเป็นภาษาที่คอมพิวเตอร์เข้าใจ และไม่ต้องผ่านการแปล
- ข้อเสีย ในเครื่องคอมพิวเตอร์แต่ละเครื่องมีคำสั่งภาษาเครื่องเฉพาะเครื่อง ขึ้นอยู่กับชนิดเครื่อง และหน่วยประมวลผลกลาง(CPU)
ทำให้โปรแกรมที่เขียนสามารถทำงานได้ในเครื่องคอมพิวเตอร์ที่มีฮาร์ดแวร์เดียวกันเท่านั้น จึงไม่เป็นที่นิยมในการเขียนโปรด้วยภาษานี้ และเป็นภาษาที่ผู็ใช้สามารถทำความเข้าใจได้ยาก

# ภาษาแอสเซ็มบลี้ (low level language, assembly)
คือ ภาษาระดับต่ำ โดยพัฒนามาจากภาษาเครื่องทำให้มีความใกล้เคียงกับภาษาเครื่องมาก เพราะ 1 คำสั่งของภาษาเครื่องเท่ากับ 1 คำสั่งภาษาแอสเซ็มบลี้
แต่พัฒนาจากการใช้เลขฐานสองแทนข้อมูลมาเป็นการใช้ตัวอักษรภาษาอังกฤษเป็นคำสั้น ๆ แทนข้อมูลซึ่งจำง่ายขึ้นเรียกว่า นิวมอนิกโค้ด(Mnemonic code) 
ยกตัวอย่าง เช่น LOAD = 0010 0000 โหลดข้อมูลจากหน่วยความจำ, ADD = 0100 0000 ดำเนินการบวกข้อมูล และ STROE = 0011 0000 เก็บข้อมูลลงในหน่วยความจำ
โดยการแปลภาษาแอสเซ็มบลี้ให้เป็นภาษาเครื่องนั้น ต้องแปลด้วยตัวแปลภาษาแอสเซมเบลอ(Assembler)
- ข้อดี เนื่องจากเป็นภาษาที่ใกล้เคียงกับภาษาเครื่องมากทำให้สั่งงานได้อย่างรวดเร็วเพียงผ่านตัวแอสเซมเบลอ(Assembler) และเข้าใจได้ง่ายกว่าภาษาเครื่อง
- ข้อเสีย ถึงจะได้ทำการพัฒนามาเป็นคำสำคัญสั้น ๆ ที่เข้าใจง่ายขึ้นแต่ก็ยังมีความยุ่งยากในการนำมาตั้งสมการคิดคำนวณทางคณิตศาสตร์อยู่

# ภาษาชั้นสูง (high level language)
คือ ภาษาระดับสูง ภาษาชั้นสูงได้มีการพัฒนาจากภาษาเครื่อง และภาษาแอสเซ็มบลี้ โดยมีการใช้ชุดคำสั่งเหมือนภาษาอังฤษสามารถใช้นิพจน์ทางคณิตศาสตร์ในการคำนวณได้
ทำให้ผู้ใช้สะดวกมากในการเขียนโปรแกรม และเป็นจุดที่ทำให้ผู้ใช้มีการใช้คอมพิวเตอร์ในการประมวลผลมากขึ้น ซึ่งการแปลภาษาชั้นสูงให้เป็นภาษาเครื่องเพื่อให้คอมพิวเตอร์
เข้าใจคำสั่งของผู้ใช้ต้องใช้ คอมไพเลอร์(Compiler) ตัวแปลภาษาชั้นสูงให้เป็นภาษาเครื่อง โดยคอมไพเลอร์ ของแต่ละภาษาจะแปลภาษาของตนเอง และทำงานได้
บนคอมพิวเตอร์ชนิดเดียวกันเท่านั้น ยกตัวอย่างภาษาชั้นสูง เช่น ภาษา BASIC, ภาษา COBOL, ภาษา FORTRAN, และ ภาษา C สามารถเขียนโปรแกรมแก้ปัญหาเฉพาะด้าน
เช่น การควบคุมหุ่นยนต์ การสร้างภาพกราฟิก
- ข้อดี เข้าใจได้ง่ายกว่าภาษาภาษาแอสเซ็มบลี้ และภาษาเครื่องมาก มีความสะดวกในการนำมาตั้งสมการคิดคำนวณทางคณิตศาสตร์มาก
- ข้อเสีย มีข้อจำกัดตรงที่ตัวคอมไพเลอร์ของแต่ละภาษาจะแปลภาษาของตนเองเท่านั้น และยังสามาถทำงานได้เฉพาะบนคอมพิวเตอร์ชนิดเดียวกันเท่านั้น

## ความสัมพันธ์ของภาษาเครื่อง ภาษาแอสเซ็มบลี้ และภาษาชั้นสูง
เริ่มด้วยภาษาเครื่องเป็นภาษาที่คอมพิวเตอร์เข้าใจและรับคำสั่งได้รวดเร็วโดยไม่ต้องผ่านตัวแปลภาษาแต่ต้องใช้ทักษะในการเขียนโปรแกรมมากเข้าใจได้ยาก 
ทำให้เกิดการพัฒนาภาษาภาษาแอสเซ็มบลี้ ซึ่งเริ่มมีการนำตัวอักษรภาษาอังกฤษเป็นคำสำคัญสั้น ๆ มาแทนเลขฐานสอง ทำให้ผู้ใช้เข้าใจ และเขียนคำสั่งได้ง่ายขึ้น
แต่ภาษาแอสเซ็มบลี้ก็ยังเป็นภาษาที่ยากต่อการนำมาคำนวณทางคณิตศาสตร์ เพื่อความสะดวกต่อการคำนวณ และการนำมาควบคุมเครื่องจักรต่าง ๆ ทำให้เกิดการพัฒนา
ภาษาชั้นสูงขึ้น และเป็นจุดที่มีการใช้คอมพิวเตอร์คำนวณ และประมวลผลมากขึ้น แต่เนื่องจากคอมพิวเตอร์สามารถเข้าใจภาษาเครื่องได้เท่านั้นทำให้ภาษาที่พัฒนาขึ้นมา
ต้องมีตัวแปลภาษาที่ทำให้คอมพิวเตอร์เข้าใจ อย่างตัวแปลภาษาแอสเซมเบลอ(Assembler) และ คอมไพเลอร์(Compiler)

# โปรเซสเซอร์ (processor,microcontroller)
คือ อุปกรณ์คำนวณ และประมวลผลคำสั่ง
- ไมโครโปรเซสเซอร์ (Microprocessor)
เป็นส่วนสำคัญของระบบคอมพิวเตอร์ สามารถใช้งานในการคำนวณ และประมวณผลเพียงอย่างเดียว การทำงานจะต้องใช้หน่วยความจำ ชุดคำสั่ง 
และอุปกรณ์ต่างๆจากภายนอกมาต่อเพิ่มเติม เหมาะกับการใช้งานในสเกลระบบขนาดใหญ่ มีความเร็วในการประมวลผลสูง ความยืดหยุนของโปรแกรมสูง
ทำงานได้หลายคำสั่งพร้อมกัน ใช้พลังเยอะ และความร้อนสูงทำให้ต้องมีระบบระบายความร้อน มีราคาที่สูง

- ไมโครคอนโทรลเลอร์(Microcontroller)
ประกอบไปด้วยหน่วยประมวลผล หน่วยความจำ โค้ดคำสั่ง และโมดูลต่างๆอยู่ภายในชิพเดียว ส่วนใหญจะใช้งานเป็นเป็นส่วนสำคัญของระบบอุปกรณ์สมองกลฝังตัวเช่น 
แขนกล โรบอท อุกรณ์เครื่องเล่นขนาดเล็ก เหมาะกับสเกลการทำงานในระบบขนาดเล็ก มีความเร็วในการประมวลผลค่อนไปในทางกลางถึงต่ำ
มีความยืดหยุ่นของโปรแกรมต่ำส่วนใหญ่จะออกแบบมาให้ทำงานทีละคำสั่ง ใช้พลังงานน้อย ในเรื่องของความร้อนต่ำระบบระบายความร้อนจะใช้หรือไม่
ขึ้นอยู่กับการนำไปใช้งาน มีราคาที่ต่ำ

## ความสัมพันธ์ของภาษาในการเขียนโปรแกรม และโปรเซสเซอร์
ภาษาในการเขียนโปรแกรมเป็นตัวกลางที่ทำให้ผู้ใช้สามารถสื่อสารกับคอมพิวเตอร์ หรืออุปกรณ์อย่างไมโครโปรเซสเซอร์ และไมโครคอนโทรลเลอร์ได้ 
ซึ่งโปรเซสเซอร์มีหน้าที่แปลภาษาในการเขียนโปรแกรมเช่น ภาษาภาษาแอสเซ็มบลี้ และภาษาชั้นสูง ที่ผู้ใช้สามารถเข้าใจได้ง่าย
ให้กลายเป็นภาษาเครื่องที่คอมพิวเตอร์สามารถเข้าใจ จากนั้นประมวลผลตามคำสั่งที่รับจากผู้ใช้ และแสดงผลลัพธ์ตามที่ผู้ใช้ต้องการ

### แหล่งอ้างอิง
- https://sites.google.com/site/sutth2542/phasa-khxmphiwtexr-1
- https://lab.ecushop.com/%E0%B9%84%E0%B8%A1%E0%B9%82%E0%B8%84%E0%B8%A3%E0%B9%82%E0%B8%9B%E0%B8%A3%E0%B9%80%E0%B8%8B%E0%B8%AA%E0%B9%80%E0%B8%8B%E0%B8%AD%E0%B8%A3%E0%B9%8C-%E0%B9%81%E0%B8%A5%E0%B8%B0%E0%B9%84%E0%B8%A1%E0%B9%82/
